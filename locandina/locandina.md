# Il curatore e il sognatore

Usiamo ogni giorno motori di ricerca come Google per trovare informazioni e
stiamo iniziando a esplorare strumenti basati sull'Intelligenza Artificiale come
ChatGPT. Sembrano magici, ma come funzionano davvero? C'è la differenza tra un
curatore che raccoglie e organizza una biblioteca e un sognatore che, ispirato
da quei libri, prova a immaginarne uno nuovo?

Attraverso una accattivante introduzione a concetti come i grafi e le catene di
Markov, lo studio di algoritmi e strutture dati, questa presentazione illustrerà
i principi di funzionamento di motori di ricerca e modelli generativi del
linguaggio cogliendo l'occasione per mostrare gli aspetti meno noti, ma forse
più affascinanti, dell'informatica.

Senza capire come funziona uno strumento complesso, si rischia di poterne fare
solo un uso acritico e passivo. Nel caso dei motori di ricerca e dell'AI questo
incontro vi aiuterà a porre le domande giuste e avere aspettative plausibili,
così come a valutare l'affidabilità e veridicità delle risposte ottenute.